---
title:  Pirro Ligorio e le polemiche antiquarie sulle antichità di Roma
metadata:
	description: Polemiche e discussioni tra antiquari e letterati sulle antichità di Roma e in particolare sulla corretta posizione del Foro Romano secondo Pirro Ligorio.
	og:image: /polet500/schede/ligorio/banner-fb.jpg
	image: /polet500/schede/ligorio/banner-fb.jpg
date: 01-01-2018
taxonomy:
	category: blog
    tag: [polemiche antiquarie]
    char: [Pirro Ligorio, Lucio Fauno, Giovanni Tarcagnota, Bartolomeo Marliani, Benedetto Egio, Onofrio Panvinio, Jean Mata, Antonio Agustin, Ranuccio Farnese, Francois Rabelais, Michele Tramezino, Alessandro Farnese, Claudio Tolomei, Marcello Cervini]
    author: Gennaro Tallini
    date: 20/12/2017
    chronology: 1534-1553
    bibliography:
	-
	    Categoria: Monografia
	    Tipologia: 
	    Autore: Pomponio Leto
	    Destinatario: 
	    Titolo: De romanae urbis vetustate
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Roma
	    Editore: Mazocchi
	    Data: 1510
	    Pagine: 
	    Link: 
	-
	    Categoria: Monografia
	    Tipologia: 
	    Autore: Lucio Fauno
	    Destinatario: 
	    Titolo: Delle Antichità della città di Roma. Raccolte e scritte da M. Lucio Fauno con somma brevità et ordine, con quanto gli antichi ò moderni scritto ne hanno, Libri V
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Tramezino
	    Data: 1548
	    Pagine: 
	    Link: "\nhttps://books.google.it/books?id=9U1L-NOoYD0C"
	-
	    Categoria: Monografia
	    Tipologia: edizione critica
	    Autore: Leon Battista Alberti
	    Destinatario: 
	    Titolo: Descriptio urbis Romae
	    Curatori volume: J. Boriaud et F. Furlan
	    Titolo volume: 
	    Rivista: 
	    Parte e volume: 
	    Luogo: Firenze
	    Editore: Olschki
	    Data: 2005
	    Pagine: 
	    Link: 
	-
	    Categoria: Monografia
	    Tipologia: 
	    Autore: Andrea Fulvio
	    Destinatario: 
	    Titolo: Flavius de locis et civitatibus Italiae, in P. Victor, P. Laetus, Fabricius Camers, Raffaeles Volterranus de Urbe Romae scribentes […]
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Bologna
	    Editore: Hieronimus de Benedictis
	    Data: 1520
	    Pagine: 
	    Link: 
	-
	    Categoria: Monografia
	    Tipologia: 
	    Autore: Pomponio Leto
	    Destinatario: 
	    Titolo: L’Antiquità di Roma di Pomponio Leto dalla latina alla volgar lingua tradotte, per le quali, qual Roma si fusse anticamente, non solo qual oggi ella si sia di leggieri si può comprendere
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Giolito
	    Data: 1550
	    Pagine: 
	    Link: https://books.google.it/books?id=qsEpc1GFArIC
	-
	    Categoria: Monografia
	    Tipologia: 
	    Autore: Lucio Mauro
	    Destinatario: 
	    Titolo: Le antichita de la citta di Roma. Breuissimamente raccolte da chiunque ne ha scritto, o antico o moderno; per Lucio Mauro, [...] Et insieme ancho di tutte le statue antiche, […] per M. Vlisse Aldroandi, [...]
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Ziletti
	    Data: 1556
	    Pagine: 
	    Link: https://books.google.it/books?id=GhP6nISd7UsC
	-
	    Categoria: Monografia
	    Tipologia: 
	    Autore: Bartolomeo Marliani
	    Destinatario: 
	    Titolo: Le antiquità di Roma di M. Bartolomeo Marliani cavalier di San Pietro, tradotte in lingua volgare per Hercole Barbarasa
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Roma
	    Editore: per Antonio Blado ad instantia di M. Giovanni da la Gatta
	    Data: 1548
	    Pagine: 
	    Link: https://books.google.it/books?id=xECQix760jAC
	-
	    Categoria: Monografia
	    Tipologia: 
	    Autore: Pirro Ligorio
	    Destinatario: 
	    Titolo: Libro di M. Pyrrho Ligori napolitano delle antichità di Roma nel quale si tratta de’ circi, theatri e anfiteatri, con le Paradosse del medeismo auttore, quai confutano la commune opinione sopra varii luoghi della città di Roma
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Tramezino
	    Data: 1553
	    Pagine: 
	    Link: https://books.google.it/books?id=lU-2bV56nsgC
	-
	    Categoria: Monografia
	    Tipologia: edizione critica
	    Autore: 
	    Destinatario: 
	    Titolo: Libro di M. Pyrrho Ligori napolitano delle antichità di Roma nel quale si tratta de’ circi, theatri e anfiteatri, con le Paradosse del medeismo auttore, quai confutano la commune opinione sopra varii luoghi della città di Roma (Venezia, Tramezino, 1553)
	    Curatori volume: Margaret Daly Davis
	    Titolo volume: 
	    Rivista: Fontes
	    Parte e volume: 
	    Luogo: Colonia
	    Editore: 
	    Data: 
	    Pagine: 2008
	    Link: www.archiv.ub.uni-heidelberg.de /artdok/ volltexte/2008/562
	-
	    Categoria: Monografia
	    Tipologia: 
	    Autore: Andrea Fulvio
	    Destinatario: 
	    Titolo: Opera di Andrea Fulvio delle antichità della città di Roma et delli edificii memorabili di quella, tradotta nuovamente di latino in lingua toscana per Paulo Del Rosso
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Tramezino
	    Data: 1543
	    Pagine: 
	    Link: https://books.google.it/books?id=Y5YI4ILdl-8C
	-
	    Categoria: Monografia
	    Tipologia: 
	    Autore: 
	    Destinatario: 
	    Titolo: Pirro Ligorio artist and antiquarian
	    Curatori volume: R. Gaston
	    Titolo volume: 
	    Rivista: 
	    Parte e volume: 
	    Luogo: Cinesello balsamo
	    Editore: Silvana Editoriale
	    Data: 1988
	    Pagine: 
	    Link: 
	-
	    Categoria: Monografia
	    Tipologia: 
	    Autore: David Coffin
	    Destinatario: 
	    Titolo: Pirro Ligorio. The Renaissance artist, architect and antiquarian, with a checklist of drawings
	    Curatori volume: 
	    Titolo volume: 
	    Rivista: University Park, Pennsylvania
	    Parte e volume: University of Pennsylvania University press
	    Luogo: 
	    Editore: 
	    Data: 2004
	    Pagine: 
	    Link: 
	-
	    Categoria: Monografia
	    Tipologia: 
	    Autore: Gennaro Tallini
	    Destinatario: 
	    Titolo: Roma restaurata. uso, idealizzazione e disincanto nelle antichità di Roma (1534-1581)
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Roma
	    Editore: Stamen Edizioni
	    Data: c.d.s.
	    Pagine: 
	    Link: 
	-
	    Categoria: Monografia
	    Tipologia: 
	    Autore: Lucio Fauno
	    Destinatario: 
	    Titolo: Roma Ristaurata et Italia illustrata di Biondo da Forlì. Tradotte in buona lingua volgare per Lucio Fauno
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Tramezino
	    Data: 1543
	    Pagine: 
	    Link: https://books.google.it/books?id=2IRL_hdrx7YC
	-
	    Categoria: Monografia
	    Tipologia: 
	    Autore: Lucio Fauno
	    Destinatario: 
	    Titolo: Roma trionfante di Biondo da Forlì tradotta pur ora per Lucio Fauno di latino in buona lingua volgare
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Tramezino
	    Data: 1544
	    Pagine: 
	    Link: https://books.google.it/books?id=SOBvQaMo2vIC
	-
	    Categoria: articolo in rivista
	    Tipologia: articolo rivista
	    Autore: Ian Campbell
	    Destinatario: 
	    Titolo: The “Minerva medica” and the Schola Medicorum: Pirro Ligorio and Roman toponimy
	    Curatori volume: 
	    Titolo volume: 
	    Rivista: Papers of the British School at Rome
	    Parte e volume: 79
	    Luogo: Roma
	    Editore: 
	    Data: 2011
	    Pagine: 299-328
	    Link: https://www.academia.edu/2551162/THE_MINERVA_MEDICA_AND_THE_SCHOLA_MEDICORUM_PIRRO_LIGORIO_AND_ROMAN_TOPONYMY
	-
	    Categoria: Monografia
	    Tipologia: 
	    Autore: Bartolomeo Marliani
	    Destinatario: 
	    Titolo: Urbis Romae topographia
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Roma
	    Editore: in aedibus Valerii, dorici, et Aloisii fratris, Academiae Romanae impressorum,
	    Data: 1544
	    Pagine: 
	    Link: https://archive.org/details/romaetopographia00marl

---

Le polemiche antiquarie medio-cinquecentesche sulla posizione del Foro Romano e sulla esatta collocazione di diversi siti e monumenti antichi rispetto alle notizie storiche e alle descrizioni compiute dalle fonti reperibili è uno dei fenomeni più sotterranei che la letteratura abbia mai osservato a partire dalle opere di Flavio Biondo (Roma Triumphans e Roma Instaurata) alla metà del Quattrocento. All’interno di quelle diatribe, spesso scaturite da visioni antitetiche dello stesso sito o da interpretazioni diverse delle medesime fonti antiche (Vitruvio, Livio, Fabio Pittore, Solino, Dionigi d’Alicarnasso per citare i principali punti di riferimento) o umanistiche (Biondo, Alberti, Fulvio), letterati, architetti, pittori (ri)-costruiscono la visione particolare e complessiva delle antichità di Roma in un’ottica idealizzata dell’antico e finalizzata alla restauratio della sua antica idealità etica e culturale. Entro tali processi, la veemenza degli attacchi di Pirro Ligorio (architetto e antiquario napoletano importantissimo per gli sviluppi artistici e urbanistici della città cardinalizia e papale fino al 1569), sono non solo un esempio eclatante del livello delle discussioni e della forza polemica con cui si discute, quanto anche un segno importante del grado di percezione e comprensione del fenomeno “antichità di Roma” ormai assurto a genere letterario e dotato di un proprio canone di riferimento e del metodo e del livello di intervento filologico e storico-interpretativo impiegato dagli antiquari. 

Le polemiche condotte da Pirro Ligorio attraversano la produzione a stampa (Paradosse, Venezia, Tramezino, 1553) e soprattutto caratterizzano quella manoscritta, raccolta nelle proprie Antichità di Roma oggi disperse tra Torino, Napoli, Parigi e Oxford. Un excursus minimo dei suoi scritti evidenzia un particolare interesse per le scoperte dichiarate da Marliani nella sua Topographia antiquae Urbis (1534) e poi volgarizzata nel 1544 (versione che Ligorio probabilmente segue dato che non conosceva il latino). In esse, l’architetto non si limita a confutare l’avversario, ma aggiunge anche una notevole dose di livore e denigrazione personali che danno la misura del livello di scontro e vis polemica raggiunto nei diversi circoli (Antichità di Roma, Bibl. Naz. di Francia, ms. it. 1129, p. 9: «[…] et ancora che costoro abbiano veduto chiaramente quanto ho detto, non hanno voluto tirarsi adietro de l'aver scritto il falso, e non solo in stampa, ma in marmo appariscono il loro mal fondato oppenione per mal consigliato Bartolomeo Marliale […]»).  

Le «mal fondate oppenioni» altrui sono da Ligorio condannate non solo in nome dell’ignoranza dei suoi occasionali e malcapitati oppositori, ma anche in nome dei propri studi e delle proprie ricerche; è il caso del tempio di Minerva Medica, a giudizio del napoletano erroneamente scambiato da altri con un altro monumento (Antichità di Roma, Arch. St. di Torino, 17, m.s. a.II.4, [cc. 56v-57r]), della Meta Sudante che tutti credono costruita da Tito e sovrastata da una statua e che invece Ligorio non solo dimostra che quell’imperatore l’abbia solo restaurata, ma anche che nessuna statua (come invece ritiene Marliani) abbia mai sovrastato il monumento (Antichità di Roma, Bibl. Naz. di Napoli, 6, ms. XIII. B. 6 [c. 97r]). A Marliani sono rivolte accuse di errori incredibili, frutto di tale ignoranza che neanche «sì ben venisse Cicerone e Romolo edificator della città punto li crederebbe […]»; si guardi, ad esempio, ai passi che trattano del tempio di Saturno, il Miliario Aureo e le zone limitrofe, da Ligorio individuati presso l’ospedale di Santa Maria in Portico e da Marliani invece collocato presso la chiesa di Sant’Adriano (Antichità di Roma, Bibl. Naz. di Napoli, 6, ms. XIII. B. 6 [c. 177r]), del Mausoleo d’Augusto (cui tutti e non solo Marliani, attribuivano ben dodici porte perché confuso con il Colosseo, avendo letto in maniera errata un passo di Cassiodoro che invece descriveva il Circo Massimo; cfr. Antichità di Roma, Bibl. Naz. di Francia, ms. it. 1129, c. 15), del tempio della Venere Murcia (Antichità di Roma, Arch. di St. di Torino 11, ms. a.III.13 [c. 162r]), della Basilica Iulia e del Foro di Cesare (Antichità di Roma, Bibl. Naz. di Napoli, ms. XIII. B. 7 [c. 63r]) e della colonna di Stilicone e dei rostri (Antichità di Roma, Bibl. Naz. di Napoli, ms. XIII. B. 7 [c. 69r(p. p. 145)]). Il soggetto degli attacchi ligoriani però, ad onor del vero non è solo Marliani, ma un po’ tutti gli antiquari attivi a Roma tra 1542 e 1554 e perfino le fonti umanistiche su cui la gran parte di loro studia; alcuni sono addirittura suoi colleghi e collaboratori come Lucio Fauno, pseudonimo di Giovanni Tarcagnota, Onofrio Panvinio segretario del futuro papa  Marcello II, Bendetto Egio tra i più importanti traduttori dal greco (Antichità di Roma, Arch. di St. di Torino, 14, ms. a.II.1, [c. 10v]). Costoro non sono soltanto dei semplici collaboratori del napoletano; Tarcagnota, ad esempio, autore anch’egli di opere fortunatissime di Antichità di Roma (edite da Tramezino tra 1548 e 1552), ha collaborato con Ligorio alla realizzazione delle mappe di Roma antica (anch’esse stampate da Tramezino negli stessi 1552 e 1553) e nel 1548, proprio in polemica con Marliani e implicitamente appoggiando le teorie ligoriane; definisce con precisione la reale posizione del Foro romano (Lucio Fauno, Nota alla lettori, in Id., Le antichità di Roma, Venezia, Tramezino, 1548, c.n.n. in fine), ma sono anche parte del progetto editoriale a carattere antiquario che lo stesso Michele Tramezino mette in piedi nella propria bottega romana. Tali aspetti della ricerca metodologica e filologica sulle antichità di Roma, quindi, sono importanti poiché attraverso la polemica ligoriana possiamo identificare non solo il livello degli studi raggiunti, quanto anche lo stato delle conoscenze effettive sui siti, la loro posizione e sui monumenti di interesse architettonico e storico primario. Stabilire, infatti, il livello di conoscenza e consequenzialmente quello di errore (e per dirla con Ligorio evitare di prendere «la coda per lo capo»; cfr. Antichità di Roma, Arch. di St. di Torino, 15, ms. a.II.2 [c. 122r]), ci permette d’identificare percorsi analitici e comparativi tra i materiali di scavo, le fonti antiche che eventualmente li descrivono e le tracce ripescate all’interno delle ruine.

Ne sono prova le contestazioni che Ligorio muove in particolare ad Andrea Fulvio, dai più considerato una vera e propria auctoritas in materia e da Ligorio accusato di non aver letto attentamente le fonti e le epigrafi raccolte a riguardo della Porta di San Lorenzo (Antichità di Roma, Bibl. Naz. di Francia, ms. it. 1129 [p. 18]) e della porta di San Giovanni in Laterano (Antichità di Roma, Bibl. Naz. di Francia, ms. it. 1129 [p. 83]; Antichità di Roma, Arch. di St. di Torino, 14 [c. 67r]).
