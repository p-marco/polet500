---
title:  Risposta del Vergerio ad una ambasciata del Cardinal di Trento
metadata:
	description: "La polemica del Vergerio si struttura, fin dalle prime righe (p. 3) come una risposta all’ambasciata del cardinale Madruzzo"
	og:image: /polet500/schede/vergerio-madruzzo/banner-fb.jpg
	image: /polet500/schede/vergerio-madruzzo/banner-fb.jpg
	keywords: polemiche letterarie, pietro bembo, letteratura cinquecento
date: 25-06-2018
taxonomy:
	category: blog
    tag: [Risposta]
    char: [Pier Paolo Vergerio il giovane, Cristoforo Madruzzo, Cardinal Caetani, Giovanni Della Casa, Gherardo Busdrago, Tommaso Stella, Girolamo Muzio, Martin Lutero, Gasparo Contarini, Federico Fregoso, Jacopo Sadoleto]
    author: Vincenzo Vozza
    date: 25/06/2018
    chronology: 1553
    bibliography:
    -
        Categoria: Fonte
        Tipologia: Letteraria
        Autore: Pier Paolo Vergerio il giovane
        Destinatario: Cristoforo Madruzzo
        Titolo: Risposta del Vergerio ad una ambasciata del Cardinal di Trento
        Curatori volume: 
        Titolo volume: 
        Rivista: 
        Parte e volume: 
        Luogo: s.l. [Tubinga]
        Editore: s.e. [Morhart]
        Data: 1553
        Pagine: 
        Link: https://books.google.it/books?id=r6tTAAAAcAAJ&printsec=frontcover&hl=it&source=gbs_ge_summary_r&cad=0#v=onepage&q&f=false
    -
        Categoria: Bibliografia
        Tipologia: Capitolo di libro
        Autore: Gigliola Fragnito
        Destinatario: 
        Titolo: La Bibbia al rogo. La censura ecclesiastica e i volgarizzamenti della Scrittura (1471-1605)
        Curatori volume: 
        Titolo volume: 
        Rivista: 
        Parte e volume: 
        Luogo: Bologna
        Editore: Il Mulino
        Data: 1997
        Pagine: p. 78
        Link: 
    -
        Categoria: Bibliografia
        Tipologia: Articolo in rivista
        Autore: Katia Pischedda
        Destinatario: 
        Titolo: upplicare, intercedere, raccomandare. Forme e significati del chiedere nella corrispondenza di Cristoforo Madruzzo (1539-1567)
        Curatori volume: Cecilia Nubola - Andreas Würgler
        Titolo volume: Forme della comunicazione politica in Europa nei sec. XV-XVIII. Atti del Convegno, Trento, 2001
        Rivista: 
        Parte e volume: 
        Luogo: Berlin-Bologna
        Editore: Duncker & Humblot - Il Mulino
        Data: 2004
        Pagine: pp. 351-382
        Link: 
    -
        Categoria: Bibliografia
        Tipologia: Voce enciclopedica
        Autore: Rotraud Becker
        Destinatario: 
        Titolo: Madruzzo, Cristoforo
        Curatori volume: 
        Titolo volume: Dizionario Biografico degli Italiani
        Rivista: 
        Parte e volume: 67 (2006)
        Luogo: 
        Editore: 
        Data: 
        Pagine: 
        Link: http://www.treccani.it/enciclopedia/cristoforo-madruzzo_%28Dizionario-Biografico%29/


---

'Il “Cardinale di Trento”, Cristoforo Madruzzo (1512-1578) ricevette molto presto – a ventisette anni – la nomina di vescovo della città dal capitolo della cattedrale, e, nell’intorno di pochi anni, anche la porpora cardinalizia (1545). Vescovo “di confine”, si mosse con cautela tra le fazioni che, nei primi anni del Concilio, avevano interessato la curia romana (suoi avversari furono il Ciocchi del Monte e il Carafa). Il Madruzzo si schierò sempre apertamente con l’imperatore Carlo V e con il partito filo-imperiale. Forse per queste ragioni (compresa la sua propensione a tradurre in tedesco le Sacre Scritture, “guidato – come scrive la Fragnito – dall''estesa e incontrastata familiarità con il testo volgare della Bibbia del mondo germanico, cui apparteneva la parte più consistente del suo gregge”) il Madruzzo non doveva essere d’incomodo al Vergerio: nel 1553 il Madruzzo fece recapitare un’ambasciata al prelato di Capodistria, con la quale affermava di “voler bene” al Vergerio e di essere dispiaciuto che un intelletto come il suo avesse scritto libri contrari alla fede cattolica e facesse “profession di Luterano”. La risposta del Vergerio affronta per punti all’ambasceria del Madruzzo, approfittando delle sue domande per entrare in polemica con la chiesa romana.'

**Description (long)**

La polemica del Vergerio si struttura, fin dalle prime righe (p. 3) come una risposta all’ambasciata del cardinale Madruzzo, ma in realtà è un chiaro pretesto per rispondere a tutti i suoi detrattori. Non possedendo il testo della missiva del vescovo di Trento, ci si può soltanto affidare alla versione del Vergerio; egli individua quattro questioni: “La prima sarà d’intorno a quello che voi dite di volermi bene. La seconda d’intorno ai libri da me composti. Dello intelletto mio, se egli è quale voi dite o quale egli sia, la terza. Della professione che io fo di esser Christiano, la quarta et ultima”.\nLa polemica con il cardinale Madruzzo diventa l’occasione per il Vergerio per denunciare le cattive azioni del papato, condotte dalla Chiesa tutta; in secondo luogo, la polemica è una fonte bibliografica importante, che testimonia – per ammissione stessa dell’autore – quali fossero le opere fino a quel momento date alle stampe, nonché il loro contenuto e la prossimità alle idee eterodosse. Infine, la polemica mette in luce che il Vergerio non era messo nella posizione di avvallare lo scisma all’interno della Chiesa cattolica, bensì era ancora fiducioso nella possibilità di una conciliazione dottrinaria e in un ripensamento della struttura del papato alla guida della cristianità.

