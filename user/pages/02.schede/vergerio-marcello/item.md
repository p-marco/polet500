---
title:  Delle statue et imagini
metadata:
	description: "La polemica verte principalmente attorno ai concetti teologici di venerazione"
	og:image: /polet500/schede/vergerio-marcello/banner-fb.jpg
	image: /polet500/schede/vergerio-marcello/banner-fb.jpg
	keywords: polemiche letterarie, pietro bembo, letteratura cinquecento
date: 25-06-2018
taxonomy:
	category: blog
    tag: [Sermone, controversia]
    char: [Pier Paolo Vergerio il giovane, Cristoforo Marcello, Guido Zonca, Odorico Teofanio, Agostino Sereno, Girolamo da Pola]
    author: Vincenzo Vozza
    date: 25/06/2018
    chronology: 1553
    bibliography:
	-
	    Categoria: Fonte
	    Tipologia: Letteraria
	    Autore: Pier Paolo Vergerio il giovane
	    Destinatario: Parrocchiani di Bondo (Val Bregaglia)
	    Titolo: Delle statue et imagini
	    Curatori volume: Guido Zonca da Verona
	    Titolo volume: 
	    Rivista: 
	    Parte e volume: 
	    Luogo: Tubinga
	    Editore: Morhart
	    Data: 1553
	    Pagine: 
	    Link: https://books.google.it/books?id=qKtTAAAAcAAJ&printsec=frontcover&dq=delle+statue+et+imagini&hl=it&sa=X&ved=0ahUKEwia5MKTj5_cAhWBzIUKHepdAUUQ6AEIMTAB#v=onepage&q&f=false
	-
	    Categoria: Fonte
	    Tipologia: Letteraria
	    Autore: Cristoforo Marcello
	    Destinatario: 
	    Titolo: Rituum ecclesiasticorum sive sacrarum ceremoniarum sacrosanctae Romanae Ecclesiae libri tres
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Venezia
	    Editore: Gregorio de Gregoriis
	    Data: 1516
	    Pagine: 
	    Link: https://books.google.it/books?id=yqZ6T8MjZnUC&printsec=frontcover&dq=Cristoforo+Marcello+Rituum+ecclesiasticorum+sive+sacrarum&hl=it&sa=X&ved=0ahUKEwiL04i1j5_cAhWmNpoKHQlQBZYQ6AEIUzAH#v=onepage&q&f=false
	-
	    Categoria: Bibliografia
	    Tipologia: Capitolo di libro
	    Autore: Emilio Comba
	    Destinatario: 
	    Titolo: 'I nostri protestanti. Durante la Riforma nel Veneto e nell''Istria. Nuova edizione'
	    Curatori volume: A cura di Vincenzo Vozza
	    Titolo volume: 
	    Rivista: 
	    Parte e volume: 
	    Luogo: Roma
	    Editore: Aracne
	    Data: 2017 (II ed.)
	    Pagine: pp. 427-431
	    Link: 

---

Nell’epistola prefatoria, il predicatore Guido Zonca da Verona indirizza al correligionario Odorico Teofanio da Capodistria il testo della predicazione del Vergerio alla quale ha assistito il 15 agosto 1552, festa dell’Annunciazione, nella chiesa di San Godenzo a Bondo (Val Bregaglia). Il Vergerio non è mai citato apertamente (ma ne parla come di “un nostro caro parente et fratello”, c. 3). Sono le fonti storiche a confermare la paternità della predica al Vergerio. Egli stesso scriverà all’amico Gualter che “nella notte dell’Ascensione alcuni fecero come Gedeone e distrussero certi ossi di un S. Guadenzio o di Bal e alcune statove”. La predica del Vergerio fece breccia nella coscienza della comunità, suscitando una conversione di massa. La redazione del sermone finita in stampa nel 1553 è della penna dello Zonca – tant’è che per lungo tempo la storiografia gliene ha attribuita la paternità – ma possiamo immaginare non si allontani dall’originale. Per argomentare gli abusi liturgici della Chiesa cattolica sulla venerazione dei santi e la fiducia nella loro intercessione, il Vergerio utilizza le “rubriche” (ovvero, le prescrizioni liturgiche sul “recte modus operandi” riservate al celebrante, a margine dei testi canonici) del “Rituum ecclesiasticorum sive sacrarum ceremoniarum sacrosanctae Romanae Ecclesiae libri tres”, redatto nel 1516 per ordine del pontefice da Cristoforo Marcello (1480-1527), teologo veneziano, canonico di Padova, protonotario apostolico e arcivescovo di Corfù. L’argomentazione del Vergerio, come di consueto, oscilla tra la satira e l’indignazione, analizzando gli aspetti più controversi (il ruolo dei santi nell’economia della salvezza; l’adorazione dei simboli della passione; l’adorazione riservata al papa).

**Description(long)**

La polemica verte principalmente attorno ai concetti teologici di venerazione (“dulia”, che si deve ai santi; “iperdulia” che si deve alla Vergine) e di adorazione (che si deve solo a Dio). La posizione più radicale del Vergerio esclude che la venerazione dei santi sia un mezzo utile a conseguire la grazia, essendo Cristo l’unico mediatore della grazia voluto da Dio. La polemica si muove dunque su tre piani: l’“adorazione” delle statue dei santi è un atto deviato di devozione; l’“adorazione” dei simboli della passione di Cristo (la croce il Venerdì Santo, nel Rituale di Cristoforo Marcello) è equiparato all’adorazione che i pagani facevano degli “oggetti sacri”; infine, l’“adorazione” della persona del pontefice in quanto presunto vicario di Cristo (e il Vergerio chiama in causa persino la “riverenza” di Pietro Bembo in una lettera a Leone X)

