title,chronology,argList,charList,peopleList,content,description,date,contributor,status,notes
Polemica Castaldi-Augurelli sul petrarchismo,[Prima metà del Cinquecento],Divergente poetico-letterarie,"Cornelio Castaldi, Giovanni Aurelio Augurelli",Pietro Bembo,"La polemica che Cornelio Castaldi (1453-1537) volle sostenere contro I petrarchisti rimase poco più di una parentesi letteraria, perché il poeta non ebbe mai la forza di concretizzarla appieno. Resta però fondamentale ricordare il celebre capitolo Udite imitatori del Petrarca (la cui cronologia resta piuttosto incerta, ma che appare come un punto d'approdo di una polemica già precentemente esternata in altre sedi), in cui Castaldi si scaglia contro una poetica attenta, a suo dire, unicamente allo stile e alla forma, di cui però egli stesso riconosce – più o meno ironicamente – gli stessi petrarchisti come maestri. Castaldi non arriva mai allo scontro diretto col capofila Pietro Bembo, che – in una sua epistola – piange la morte di Castaldi senza ironie, con sincero dispiacere (non come, ad esempio, avvenne per il caso del Brocardo). Molto probabilmente in fase iniziale - a inizio secolo - si scontra  con Giovanni Aurelio Augurelli, che - in toni piuttosto amichevoli - gli dedica un componimento che appare come un'apologia della difesa dell'imitazione dei buoni autori, ossia Dante e Petrarca, che lo stesso Castaldi mancava di tenere sufficientemente in conto.","Cornelio Castaldi non riuscì mai a sostenere una polemica di ampia portata contro i petrarchisti, ma le sue opinioni a riguardo ebbero qualche eco.",,Antonello Fabio Caterino,,"
"
