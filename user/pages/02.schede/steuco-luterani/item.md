---
title:  La polemica cinquecentesca sulla Donazione di Costantino: Agostino Steuco e i luterani
metadata:
	description: Cento anni dopo la pubblicazione del De falso credita et ementita Constantini Donatione, Agostino Steuco cercò di confutare l'opera del Valla, riscuotendo successi, ma anche molteplici critiche da parte dei Luterani.
	og:image: /polet500/schede/steuco-luterani/banner-fb.jpg
	image: /polet500/schede/steuco-luterani/banner-fb.jpg
date: 01-01-2018
taxonomy:
	category: blog
    tag: [Donazione di Costantino, Falsità della Donazione di Costantino, Donazione di Costantino in greco]
    char: [Agostino Steuco,  Giovanni Calvino, Paolo III papa, Francesco Hotman, Mattia Flaccio Illirico, Teodoro Balsamone, Bartolomeo Picerno da Montearduo, Giulio II papa, Lorenzo Valla, Niccolò Cusano, Guglielmo Sirleto, Marcello Cervini, Giovanni Cuspiniano]
    author: Federica Congedo
    date: 20/12/2017
    chronology: 1547-1600
    bibliography:
	-
	    Categoria: Fonte
	    Tipologia: letteraria
	    Autore: Nicolaus Cusanus
	    Destinatario: 
	    Titolo: 
	    Curatori volume:  G. Kallen
	    Titolo volume:  De concordantia catholica
	    Rivista: 
	    Parte e volume: III
	    Luogo: Lipsia
	    Editore: Meiner
	    Data: 1959
	    Pagine: 28-11
	    Link: http://www.cusanus-portal.de/
	-
	    Categoria: Fonte
	    Tipologia: letteraria
	    Autore: Theodorus Balsamon
	    Destinatario: 
	    Titolo: Constitutum Constantini (Testo del Commento al Nomocanone di Fozio)
	    Curatori volume: G.A. Rhalles – M. Potles
	    Titolo volume: Σύνταγμα τῶν θείων καὶ ἰερών κανόνων τῶν τε ἀγίων καὶ πανευφήμων Αποστόλων, καὶ τῶν ἰερών καὶ οἰκουμενικών καὶ τοπικών Συνόδων, καὶ τῶν κατά μέρος ἀγίων Πατέρων, ἐκδοθέν, σὺν πλείσταις ἄλλαις τὴν ἐκκλησιαστικὴν κατάστασιν διεπούσαις διατάξεσι, μετά τῶν ἀρχαίων ἐξηγητών, καὶ διαφόρων ἀναγνωσμάτων
	    Rivista: 
	    Parte e volume: I
	    Luogo: Atene
	    Editore: Γ. Καρτοφύλακος
	    Data: 1852
	    Pagine: 145-148
	    Link: https://archive.org/stream/syntagmatnthenk00potlgoog#page/n175/mode/2up
	-
	    Categoria: Fonte
	    Tipologia: letteraria
	    Autore: 
	    Destinatario: 
	    Titolo: 
	    Curatori volume: H. Fuhrmann
	    Titolo volume: Das Constitutum Constantini
	    Rivista: 
	    Parte e volume: 
	    Luogo: Hannover
	    Editore: Hahn
	    Data: 1968
	    Pagine: 
	    Link: http://www.dmgh.de/de/fs1/object/display/bsb00000665_meta:titlePage.html?sort=score&order=desc&divisionTitle_str=&hl=false&fulltext=das+constitutum&sortIndex=020:080:0010:010:00:00&context=das%20constitutum
	-
	    Categoria: Fonte
	    Tipologia: letteraria
	    Autore: Augustinus Steuchus
	    Destinatario: 
	    Titolo: 
	    Curatori volume: 
	    Titolo volume: Pro religione christiana adversus Lutheranos
	    Rivista: 
	    Parte e volume: 
	    Luogo: Bononiae
	    Editore: Ioannes Baptista Phaellus Bononiensis impressit
	    Data: 1530
	    Pagine: 
	    Link: https://archive.org/stream/bub_gb_jelceHquFJkC#page/n0/mode/2up
	-
	    Categoria: Fonte
	    Tipologia: letteraria
	    Autore: Augustinus Steuchus
	    Destinatario: 
	    Titolo: 
	    Curatori volume: 
	    Titolo volume: Contra Laurentium Vallam De falsa donatione Constantini libri duo
	    Rivista: 
	    Parte e volume: 
	    Luogo: Lugduni
	    Editore: Sebastianum Gryphium
	    Data: 1547
	    Pagine: 
	    Link: https://archive.org/stream/ita-bnc-mag-00002270-001#page/n12/mode/2up
	-
	    Categoria: Fonte
	    Tipologia: letteraria
	    Autore: Joannes Calvinus
	    Destinatario: 
	    Titolo: 
	    Curatori volume: 
	    Titolo volume: Institutio Christianae Religionis
	    Rivista: 
	    Parte e volume: 
	    Luogo: Genevae
	    Editore: Oliva Roberti Stephani
	    Data: 1559
	    Pagine: 450
	    Link: http://www.e-rara.ch/gep_g/content/pageview/894524
	-
	    Categoria: Fonte
	    Tipologia: letteraria
	    Autore: Franciscus Hotomannus
	    Destinatario: 
	    Titolo: 
	    Curatori volume: 
	    Titolo volume:  Brutum Fulmen Papae Sixti V
	    Rivista: 
	    Parte e volume: 
	    Luogo:  Romae
	    Editore: 
	    Data: 1585
	    Pagine: 151
	    Link: https://books.google.it/books?id=yTc8AAAAcAAJ&printsec=frontcover&dq=Brutum+Fulmen+Papae+Sixti+V&hl=it&sa=X&ved=0ahUKEwiTi-fKnYvWAhWpD8AKHXZUDVEQ6AEIJzAA#v=onepage&q=Brutum%20Fulmen%20Papae%20Sixti%20V&f=false
	-
	    Categoria: Fonte
	    Tipologia: letteraria
	    Autore: Matthias Flaccius Illyricus
	    Destinatario: 
	    Titolo: 
	    Curatori volume: 
	    Titolo volume: Catalogus Testium Veritatis qui ante nostram aetatem Pontifici Romano atque Papismi erroribus reclamarunt: tomus secundus
	    Rivista: 
	    Parte e volume: 
	    Luogo:  Lugduni
	    Editore:  Antonii Candidi
	    Data: 1597
	    Pagine: 252
	    Link: https://books.google.it/books?id=rwwxTzgHmHwC&pg=PP9&dq=Catalogus+Testium+Veritatis+qui+ante+nostram+aetatem+Pontifici+Romano+atque+Papismi+erroribus+reclamarunt:+tomus+secundus&hl=it&sa=X&ved=0ahUKEwjPvc3BoIvWAhWIAsAKHe7ODNwQ6AEILTAB#v=onepage&q=Catalogus%20Testium%20Veritatis%20qui%20ante%20nostram%20aetatem%20Pontifici%20Romano%20atque%20Papismi%20erroribus%20reclamarunt%3A%20tomus%20secundus&f=false
	-
	    Categoria: Bibliografia
	    Tipologia: Monografia
	    Autore: P. e F. Andreoli Giordani
	    Destinatario: 
	    Titolo: 
	    Curatori volume: 
	    Titolo volume: Biografia di Mons. Agostino STEUCO Canonico Regolare – Vescovo di Kisamo e Bibliotecario della Vaticana
	    Rivista: 
	    Parte e volume: 
	    Luogo: Orvieto
	    Editore: 
	    Data: 1879
	    Pagine: 
	    Link: 
	-
	    Categoria: Fonte
	    Tipologia: epistolare
	    Autore: Cervini-Sirleto
	    Destinatario: 
	    Titolo: 
	    Curatori volume: G. Buschbell
	    Titolo volume: Concilium Tridentinum: Epistularum pars prima: Complectens epistulas a die 5 Martii 1545 ad Concilii translationem 11 Martii 1547 scriptas
	    Rivista: 
	    Parte e volume: 
	    Luogo: Roma
	    Editore: "Herder\n"
	    Data: 1916
	    Pagine: 
	    Link: 
	-
	    Categoria: Bibliografia
	    Tipologia: Articolo in rivista
	    Autore: E. Petrucci
	    Destinatario: 
	    Titolo: I rapporti tra le redazioni latine e greche del Costituto di Costantino  
	    Curatori volume: 
	    Titolo volume: 
	    Rivista: Bullettino dell’Istituti Storico Italiano per il Medio Evo e Archivio Muratoriano
	    Parte e volume: 74
	    Luogo:  Roma
	    Editore: 
	    Data: 1962
	    Pagine: 45-160
	    Link: 
	-
	    Categoria: Bibliografia
	    Tipologia: Capitolo di libro
	    Autore: M. T. Graziosi
	    Destinatario: 
	    Titolo: Agostino Steuco e il suo "Antivalla"
	    Curatori volume: 
	    Titolo volume: 'L''Umanesimo umbro. Atti del nono convegno di studi umbri'
	    Rivista: 
	    Parte e volume: 
	    Luogo: Gubbio
	    Editore: Centro di Studi Umbri
	    Data: 1974
	    Pagine:  511-523
	    Link: 
	-
	    Categoria: Bibliografia
	    Tipologia: Monografia
	    Autore:  W. Setz
	    Destinatario: 
	    Titolo: 
	    Curatori volume: 
	    Titolo volume: Lorenzo Vallas Schrift gegen die Konstantinische Schenkung (De falso credita et ementita Constantini donatione). Zur Interpretation und Wirkungsgeschichte
	    Rivista: 
	    Parte e volume: 
	    Luogo:  Tubingen
	    Editore: Max Niemeyer Verlag
	    Data: 1975
	    Pagine: 
	    Link: 
	-
	    Categoria: Fonte
	    Tipologia: letteraria
	    Autore: Laurentius Valla
	    Destinatario: 
	    Titolo: 
	    Curatori volume: W. Setz
	    Titolo volume: De falso credita et ementita Constantini Donatione
	    Rivista: 
	    Parte e volume: MGH QQ zur Geistesgesch. 10
	    Luogo: Weimar
	    Editore: Herman Böhlau
	    Data: 1976
	    Pagine: 
	    Link: http://www.dmgh.de/de/fs1/object/display/bsb00000635_meta:titlePage.html?sort=score&order=desc&divisionTitle_str=&hl=false&fulltext=de+falso+credita+et&sortIndex=060:010:0010:010:00:00&context=de%20falso%20credita%20et
	-
	    Categoria: Bibliografia
	    Tipologia: Monografia
	    Autore: G. Antonazzi
	    Destinatario: 
	    Titolo: 
	    Curatori volume: 
	    Titolo volume:  Lorenzo Valla e la polemica sulla Donazione di Costantino
	    Rivista: 
	    Parte e volume: 
	    Luogo: Roma
	    Editore: Edizioni di storia e letteratura
	    Data: 1985
	    Pagine: 
	    Link: 
	-
	    Categoria: Bibliografia
	    Tipologia: Capitolo di libro
	    Autore: A. Sottili
	    Destinatario: 
	    Titolo:  Notizie sul ‘Nachleben’ di Valla tra Umanesimo e Riforma
	    Curatori volume:  O. Besomi e M. Regoliosi
	    Titolo volume: Lorenzo Valla e l’Umanesimo italiano
	    Rivista: 
	    Parte e volume: 
	    Luogo:  Padova
	    Editore: Antenore
	    Data: 1986
	    Pagine: 
	    Link: 
	-
	    Categoria: Bibliografia
	    Tipologia: Voce enciclopedica
	    Autore: J. Hirmsher
	    Destinatario: 
	    Titolo: L’imperatore Costantino nel giudizio dei riformatori tedeschi
	    Curatori volume:  G. Bonamente e F. Fusco
	    Titolo volume:  Costantino il Grande dall’Antichità all’Umanesimo (Macerata, 18-20 Dicembre 1990)
	    Rivista: 
	    Parte e volume: 
	    Luogo: Macerata
	    Editore:  Università degli studi di Macerata
	    Data: 1992
	    Pagine: 487-493
	    Link: http://www.constantinusmagnus.unipg.it/www.constantinusmagnus.unipg.it/doc_pdf/Irmscher.Il%20giudizio%20dei%20riformatori%20tedeschi.pdf
	-
	    Categoria: Bibliografia
	    Tipologia: Articolo in rivista
	    Autore: R. K. Delph
	    Destinatario: 
	    Titolo: Valla Grammaticus, Agostino Steuco and the Donation of Constantine
	    Curatori volume: 
	    Titolo volume: 
	    Rivista: Journal of the History of Ideas  
	    Parte e volume: 57 (Jan. 1996)
	    Luogo: 
	    Editore: 
	    Data: 1996
	    Pagine: 55-77
	    Link: 
	-
	    Categoria: Bibliografia
	    Tipologia: Monografia
	    Autore:  T. Freudenberger
	    Destinatario: 
	    Titolo: 
	    Curatori volume: 
	    Titolo volume: Augustinus Steuchus aus Gubbio, Augustinerchorherr und päpstlicher Bibliothekar (1497-1548) und sein literarisches Lebenswerk
	    Rivista: 
	    Parte e volume: 
	    Luogo: Münster
	    Editore: Aschendorff
	    Data: 2005
	    Pagine: 
	    Link: 
	-
	    Categoria: Bibliografia
	    Tipologia: Capitolo di libro
	    Autore: R. K. Delph
	    Destinatario: 
	    Titolo: 'Emending and Defending the Vulgate Old Testament: Agostino Steuco''s Quarrel with Erasmus'
	    Curatori volume:  E. Rummel
	    Titolo volume: Biblical humanism and scholasticism in the age of  Erasmus
	    Rivista: 
	    Parte e volume: 
	    Luogo:  Leida
	    Editore: Brill
	    Data: 2008
	    Pagine: 297-318
	    Link: 
	-
	    Categoria: Bibliografia
	    Tipologia: Articolo in rivista
	    Autore: D. M. Whitford
	    Destinatario: 
	    Titolo: The Papal Antichrist: Martin Luther and the underappreciated influence of Lorenzo Valla
	    Curatori volume: 
	    Titolo volume: 
	    Rivista: Renaissance Quarterly
	    Parte e volume:  LXI
	    Luogo: 
	    Editore: 
	    Data: 2008
	    Pagine: 26-52
	    Link: 
	-
	    Categoria: Bibliografia
	    Tipologia: Articolo in rivista
	    Autore:  M. Regoliosi
	    Destinatario: 
	    Titolo: Lorenzo Valla e la Riforma del XVI secolo
	    Curatori volume: 
	    Titolo volume: 
	    Rivista: Studia Philologica Valentina
	    Parte e volume: X
	    Luogo: 
	    Editore: 
	    Data: 2010
	    Pagine: 25-45
	    Link: http://www.uv.es/sphv/10/02_regoliosi10.pdf
	-
	    Categoria: Bibliografia
	    Tipologia: Voce enciclopedica
	    Autore: F. Motta
	    Destinatario: 
	    Titolo: 'Costantino e la teologia ''romana''. Figure della gerarchia dei poteri nella pubblicistica di parte papale (secoli XV-XVIII)'
	    Curatori volume: 
	    Titolo volume: Enciclopedia Costantiniana
	    Rivista: 
	    Parte e volume: 
	    Luogo: 
	    Editore: 
	    Data: 2013
	    Pagine: 
	    Link: http://www.treccani.it/enciclopedia/costantino-e-la-teologia-romana-figure-della-gerarchia-dei-poteri-nella-pubblicistica-di-parte-papale_%28Enciclopedia-Costantiniana%29/
	-
	    Categoria: Bibliografia
	    Tipologia: Voce enciclopedica
	    Autore: D. M. Whitford
	    Destinatario: 
	    Titolo: Lutero e Costantino
	    Curatori volume: 
	    Titolo volume: Enciclopedia Costantiniana
	    Rivista: 
	    Parte e volume: 
	    Luogo: 
	    Editore: 
	    Data: 2013
	    Pagine: 
	    Link: http://www.treccani.it/enciclopedia/lutero-e-costantino_%28Enciclopedia-Costantiniana%29/
	-
	    Categoria: Bibliografia
	    Tipologia: Articolo in rivista
	    Autore: F. Congedo
	    Destinatario: 
	    Titolo: 'Il  «Constitutum Constantini» in Terra d''Otranto e l''autografo di Antonio Galateo (in corso di stampa)'
	    Curatori volume: P. Viti
	    Titolo volume: Novità e tradizione in Antonio Galateo
	    Rivista: 
	    Parte e volume: 
	    Luogo: Lecce
	    Editore: Milella
	    Data: 2017
	    Pagine: 
	    Link: 
	-
	    Categoria: Bibliografia
	    Tipologia: Capitolo di libro
	    Autore: F. Congedo
	    Destinatario: 
	    Titolo: Sulla fortuna delle edizioni a stampa del «Constitutum Constantini» di Bartolomeo Picerno nel Cinquecento (in corso di stampa)
	    Curatori volume: 
	    Titolo volume: 
	    Rivista: Archivum Mentis
	    Parte e volume: VII
	    Luogo: 
	    Editore: 
	    Data: 2018
	    Pagine: 211-228
	    Link: 
	-
	    Categoria: 
	    Tipologia: 
	    Autore: S.Nicolai
	    Destinatario: 
	    Titolo: Compendio della vita ed opere del dottissimo e celebratissimo monsignore Agostino Steuco
	    Curatori volume: 
	    Titolo volume: 
	    Rivista: 
	    Parte e volume: 
	    Luogo: Roma
	    Editore: Perego-Salvioni
	    Data: 1829
	    Pagine: 
	    Link: https://books.google.it/books?id=1H09NfnUCy8C&pg=PA1&dq=Biografia+di+Mons.+Agostino+STEUCO+Canonico+Regolare+%E2%80%93+Vescovo+di+Kisamo+e+Bibliotecario+della+Vaticana&hl=it&sa=X&ved=0ahUKEwjZx5OS3JLWAhVWFMAKHbHyDFIQ6AEIKTAA#v=onepage&q=Biografia%20di%20Mons.%20Agostino%20STEUCO%20Canonico%20Regolare%20%E2%80%93%20Vescovo%20di%20Kisamo%20e%20Bibliotecario%20della%20Vaticana&f=false



---

A distanza di poco più di un secolo dalla pubblicazione nel 1440 del De falso credita et ementita Constantini Donatione di Lorenzo Valla, il dibattito sul Constitutum Constantini si era tutt’altro che spento. Tanti, nel sec. XVI, furono gli interventi in merito, soprattutto da parte di giuristi che tentarono, in maniera piuttosto sterile, di confutare le argomentazioni addotte dal Valla e, pochi anni prima di lui, da Niccolò Cusano (1433) e Leonardo Teronda (1435). 

Nessuno però aveva provato a contrastare il Valla sul terreno su cui meglio l’umanista si era destreggiato: quello dell’analisi filologica. Un secolo dopo, nel 1547, avremo, però, il primo, e per certi versi l’unico, tentativo di confutazione filologica delle teorie del Valla: il Contra Laurentium Vallam de donatione Constantini libri duo di Agostino Steuco (1497/1498 - 1548), canonico regolare lateranense, nominato nel 1538 vescovo titolare di Kìsamos (Creta) e prefetto della Biblioteca Vaticana dal 1542 al 1548. L’importanza dell’opera di Agostino Steuco è legata a diversi fattori. Innanzitutto, se si tiene conto della tradizione greca del Constitutum, egli è l’unico umanista ed erudito a conoscere ben due traduzioni greche (il Constitutum infatti venne scritto in lingua latina) della Donazione. La prima, quella di Teodoro Balsamone (sec. XII), fu tradotta durante il regno di Manuele I Comneno, tra il 1169 e il 1177 e inclusa nel suo Commento al Nomocanone di Fozio, un catalogo di decreti imperiali ed ecclesiastici, nel Titolo 8, capitolo I, sezione incentrata sui ruoli e i doveri del clero e dei vescovi. Il manoscritto della Donazione di Costantino nella versione del Balsamone conosciuto da Steuco era un codice, per stessa ammissione dell’intellettuale, proveniente dalla biblioteca di S. Antonio in Castello di Venezia e il testo venne inserito dallo Steuco nell’Adversus Lutheranos del 1530. Quando lo Steuco però divenne bibliotecario della Biblioteca Apostolica Vaticana ebbe modo di far conoscenza di un ulteriore documento in greco del Constitutum Constantini, la versione, attribuita da Petrucci a Demetrio Cidone, risalente al 1369 e tuttora inedita. Tale traduzione è, per certi versi, ancora più importante di quella del Balsamone dal momento che è l’unica a presentare il testo integrale della Donazione di Costantino. Quest’ultimo è, difatti, costituito dalla confessio (ossia la professione di fede pronunciata dall’imperatore Costantino, in cui egli spiega le cause della sua conversione) e dalla donatio vera e propria. Nessun intellettuale, neppure Lorenzo Valla, adoperò mai la redazione integrale del Constitutum, nonostante, ad esempio, l’abbondanza di manoscritti delle Decretali Pseudo-Isidoriane che, nella loro recensio maior, presentavano la versione completa e dal cui testo fu estratto quello del Constitutum inserito nel Decretum Gratiani adoperato da tutti gli umanisti e i giuristi che si interessarono della questione. Prima dello Steuco, solo un intellettuale aveva avuto conoscenza dell’Editto di Cidone: Bartolomeo Picerno da Montearduo (secc. XV-XVI) che aveva reperito un codice greco presso la Biblioteca Vaticana e lo aveva tradotto, donando poi, verso il 1504-1505, il frutto del proprio lavoro a papa Giulio II (pontefice dal 1503 al 1513). La sua traduzione ebbe grandissima fortuna tanto che nel corso del Cinquecento fu pubblicata ben quindici volte, sia in ambiente luterano che cattolico, e fu tradotta in tre lingue moderne: inglese, tedesco e italiano. Tuttavia l’operazione dell’umanista si limitò ad una semplice traduzione, senza alcun tipo di analisi del testo greco né di invettiva critica contro il Valla. A questo pensò pochi anni dopo Agostino Steuco, che operò in un campo in cui nessuno, prima di lui, si era cimentato: la filologia. Egli, infatti, adoperando il testo greco del Constitutum cercò di smentire, da un punto di vista filologico, le argomentazioni del Valla presenti nel De falso credita et ementita Constantini Donatione. Per far comprendere la novità del suo intervento mi limiterò a presentare un caso emblematico: Valla muove una critica al passo del Constitutum «Utile iudicavimus […] cum cuncto populo imperio romano ecclesiae subiacenti» ritenendo impossibile che il popolo romano possa essere sottomesso alla Chiesa. Steuco dimostra come il manoscritto di cui si servì il Valla fosse errato e che nel testo greco tale affermazione del Constitutum non era presente. C’è scritto infatti nel documento di Cidone: «Τῷ τῆς ῥωμαικῆς βασιλείας μεγαλότητι ὑποκειμένῳ λαῷ», e in un altro codice: «καὶ τῷ δήμῳ τῷ τῇ δόξῃ ῥωμαικῆς βασιλείας ὑπείκοντι», quindi il popolo è sottomesso alla grandezza dell’impero romano e non alla Chiesa.Se da una parte Steuco si differenzia da tutta la sterile disputa Quattro-Cinquecentesca, denotando grande erudizione e competenza filologica, dall’altra non riesce a discostarvisi completamente e così giunge ad adottare la dottrina ierocratica, tanto cara ai giuristi quattro e cinquecenteschi. Difficile stabilire le cause della stesura di quest’opera. 

È poco probabile, come sostiengono alcuni, che l’opera possa essere solo una semplice risposta alle accuse in merito alle sue scarse competenze filologiche mosse da Erasmo da Rotterdam: l’intellettuale, infatti, era morto nel 1536, ben undici anni prima della composizione del Contra Laurentium Vallam. Ritengo che sia più plausibile, invece, che l’opera sia stata redatta su commissione da papa Paolo III che, proprio nel 1547, incaricò lo Steuco di dirigersi a Trento e prendere parte ai lavori del Concilio. Non può non colpire, in tal senso, la lettura pubblica di parte dell’opera di fronte a papa Paolo III che apprezzò molto le riflessioni e le analisi dello Steuco, come ci informa lo scambio epistolare tra Guglielmo Sirleto e Marcello Cervini. Inoltre, proprio nel 1547 Steuco fu incaricato dal papa di dirigersi a Trento per partecipare ai lavori del Concilio, compito che però non assolse per il sopraggiungere della morte.Qualunque sia stata la causa della composizione, l’opera ebbe grandissima risonanza e aspre furono le critiche nei suoi confronti, ma notevoli anche le lodi. Le prime furono mosse, com’è prevedibile, dai luterani che non solo avevano apprezzato il De falso credita et ementita Constantini Donatione, ma conoscevano anche il De concordantia catholica di Niccolò Cusano, che, prima di Valla, aveva smentito la veridicità della Donazione mediante argomentazioni di carattere storico. Di conseguenza lo Steuco che, attraverso la filologia, intendeva sostenere la veridicità del Constitutum fu criticato più e più volte: Calvino, nella sua Institutio christianae religionis, lo taccia di «impudentia» e definisce i suoi scritti «putidas naenias», Mattia Flaccio Illirico lo appella «adulator pontificis», Theodor Bibliander, che pure aveva apprezzato e trascritto la traduzione dal greco dello Steuco, inserisce, nella sua De summa trinitate et fide catholica, l’opinione poco lusinghiera che Giovanni Cuspiniano, molti anni prima, aveva espresso nei confronti del Picerno. Quale motivazione spingeva i luterani a condannare un’opera così innovativa e che, dopo oltre un secolo, gettava nuova luce ad una questione, quella sulla Donazione di Costantino, ancora aperta? 

Oltre ai motivi facilmente intuibili, sebbene molti intellettuali fossero particolarmente interessati alla novitas della confessio presente nel Constitutum Constantini, tuttavia essi misero in evidenza come la lebbra di Costantino, la guarigione da parte di Silvestro con la successiva conversione al cristianesimo dell’imperatore presentati nella Donazione di Costantino fosse in contraddizione con la notizia molto più autorevole data da Eusebio di Cesarea, Girolamo e Agostino (ma anche Rufino e Sozomeno) che voleva l’imperatore battezzato in punto di morte dal vescovo ariano Eusebio di Nicomedia. Questa tradizione fu ampliamente conosciuta, grazie soprattutto al De concordantia catholica di Niccolò Cusano e, come naturale che fosse, i protestanti usarono tale informazione per sostenere l’inattendibilità della Donazione di Costantino e per questo motivo tacciarono lo Steuco, e prima di lui il Picerno, di esser dei falsari al soldo dei vari pontefici. 

